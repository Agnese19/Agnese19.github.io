Milano, 30 ottobre 1946

Caro Buzzati,

	se è vero che l'editore possa dirsi un po' il
padre spirituale di un autore o almeno considerarsene il ca-
talizzatore (per adoperare espressioni più moderne), ecco che
io, Suo editore, non indugio a intervenire presso di Lei come 
strumento spirituale o fisico, secondo sia da ritenersi.
E Le chiedo: perchè, caro Buzzati, da tempo, ormai da tempo,
non scrive più un libro? 
	"Il deserto dei Tartari", "I sette messaggeri", 
benchè abbiano rivelato un nuovo scrittore, un nuovo grande
scrittore, e stiano correndo il mondo, devono rimanere simbo-
li, o, per meglio esprimere il mio pensiero, promesse. Pro-
messe di nuove, più belle fatiche, di nuove più belle affer-
mazioni. 
	Io ho la convinzione che in questo tormentato
scorcio (ormai) di secolo, l'Italia abbia espresso in Lei la
più originale personalità di narratore e di romanziere. Biso-
gna che il nome degli scrittori italiani sia riportato alto
nel mondo, non essendo ammissibile che l'Italia sia ridotta
a sola terra di importazione, di letteratura.
	Lei, caro Buzzati, può far risentire alta e 
profonda la voce del rinnovamento letterario italiano. Non
Le dico altro: attendo con fiducia che Ella mi risponda due
sole parole: sto scrivendo.
	Col più vivo affetto, mi creda, caro Buzzati

	Suo
		ARNOLDO MONDADORI

prof. DINO BUZZATI
Viale Maino, 18
Milano 
					